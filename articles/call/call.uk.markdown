# Зв'язок з Кримом
<!-- TITLE: Зв'язок з Кримом -->
<!-- NAVIGATION:#quickly Терміново зателефонувати -->
<!-- NAVIGATION:#permanently Часта потреба зв'язку -->

Ми хочемо допомогти зберегти зв'язок між близькими, друзями, партнерами, які перебувають у Криму та на материковій частині України.
Для багатьох мешканців півострова кілька хвилин спілкування є величезною підтримкою і свідченням того, що про них не забули.

Далі ми розповімо про різновиди зв'язку, які допоможуть виходити на стільникові та міські мережі, а також про заощадження коштів при користуванні ними.

Якщо ви вважаєте цю інформацію корисною, сприяйте її поширенню у соціальних мережах.
Це допоможе іншим дізнатися про можливості зв'язку між Кримом і материковою частиною України.

<social/>

<a name="quickly"></a>
## Потрібно швидко зателефонувати

Якщо потрібно зателефонувати один раз — спробуйте скористатися [Viber](#viber): можливо, ваш співрозмовник також послуговується ним, тож це дозволить вам обом уникнути витрат.

В іншому разі в Криму можливо скористатися послугами наступних операторів:

| Оператор, Тариф | На мобільні | На міські телефони |
|:--|:--:|:--:|
|[МТС](http://www.kuban.mts.ru/), «[Супер МТС](http://www.kuban.mts.ru/mob_connect/tariffs/tariffs/supermts/)»|20 руб/хв|20 руб/хв|
|[Кримтелеком](http://ktkru.ru/)|36,58 руб/хв<sup><small>*</small></sup>|36,58 руб/хв<sup><small>*</small></sup>|
|[Skype](https://skype.com)|20 ¢/хв|10 ¢/хв|

<sup><small>*</small></sup> Відсутня гарантія здійснення викликів.

У більшості випадків зателефонувати до Криму можливо лише на номери МТС:

| Оператор, Тариф | На МТС (+7) | На міські телефони |
|:--|:--:|:--:|
|[Укртелеком](http://www.ukrtelecom.ua/services/customers/phone_international_new)|24 ¢/хв| — |
|[Vodafone](https://www.vodafone.ua/uk/rates/private), Light, Red XS|5 грн/хв|5 грн/хв<sup><small>*</small></sup>|
|[Vodafone](https://www.vodafone.ua/uk/rates/private), Red S, M, L|1 грн/хв|5 грн/хв<sup><small>*</small></sup>|
|[Lifecell](http://www.lifecell.ua/uk/mobilnij-zvyazok/mizhnarodnij-zvyazok/taryfy/)|11 грн/хв|11 грн/хв<sup><small>*</small></sup>|
|[Lifecell](http://www.lifecell.ua/uk/), «[Дзвінки за кордон](http://www.lifecell.ua/uk/mobilnij-zvyazok/taryfy/Calls_abroad/)»|2,86 грн/хв|0,73 грн/хв<sup><small>*</small></sup>|
|[Київстар](http://www.kyivstar.ua/kr-620/mm/services/other_counries/international_call/)|20 грн/хв|20 грн/хв<sup><small>*</small></sup>|
|[Київстар](http://www.kyivstar.ua), «[Улюблені країни](http://www.kyivstar.ua/kr-620/mm/services/other_counries/favoritecountry/)»|1,5 грн/хв|1,5 грн/хв<sup><small>*</small></sup>|
|[Viber Out](https://account.viber.com/uk/)|9,5 ¢/хв|2,3 ¢/хв|
|[Skype](https://secure.skype.com/uk/calling-rates?wt.mc_id=legacy&expo365=bundled)|10 ¢/хв|2,3 ¢/хв|

<sup><small>*</small></sup> Відсутня гарантія здійснення викликів.

Варто пам'ятати: при здійсненні дзвінка на мобільний номер у Криму з рахунку його власника також можуть зніматись кошти за кожну хвилину розмови.

Щоб дізнатися про зміни у телефонних номерах Криму, перейдіть до розділу «[Телефонні коди міст Криму](#codes)».

<a name="permanently"></a>
## Потрібно регулярно телефонувати

За потреби спілкування з однією людиною найпростіше буде налагодити зв'язок через інтернет.
З додатком [Skype](#skype) чи [Viber](#viber) легко працювати навіть літнім людям.
Потрібні лише терпіння, докладний конспект і нагадування про сплату інтернету.

У разі потреби користування телефонною мережею буде корисною послуга інтернет-телефонії або IP-телефонії.
Це той же стаціонарний телефон, який працює через інтернет, тож користуватися ним можливо в будь-якому місці, де діє світова мережа.

Інтернет-телефон встановлюється на будь-який пристрій, який під'єднується до інтернету: смартфон, планшет чи комп'ютер.
Про це докладніше у розділі «[Обладнання та налаштування](#equipment)».

Нижче наведене порівняння основних операторів зв'язку, які надають послуги інтернет-телефонії.

|Порівняння можливостей|[Vega](http://www.vegatele.com/ukr/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](http://atelecom.biz/ukr/uhome)|[Zadarma](https://zadarma.com/ua)|
|:--|:--:|:--:|:--:|:--:|
|Міський номер| так | ні | ні | [додаткова послуга](https://zadarma.com/ua/services/numbers/) |
|Реєстрація номеру через інтернет| ні | [обмежено](http://my.ukrtelecom.ua/ua/group_ip/snsipphone/getting_started/) | [так](https://atelecom.biz/ukr/ustart-packs) | [так](https://my.zadarma.com/registration/?language=ua) |
|Сплата через Visa та MasterCard| так | ні | так | [так](https://zadarma.com/ua/topup/choose/) |
|Передплата| додаткова послуга | ні | так | так |

Вибір оператора та послуги залежить від потреб і можливостей.

Міський номер дає можливість мати телефонний номер будь-якого міста, де присутній оператор.
Наприклад, перебуваючи в Криму, ви можете користуватися київським телефонним номером, дзвінки на який з Києва тарифікуватимуться як місцеві.

Реєстрація номера через інтернет дозволяє отримати його, не виїжджаючи з Криму і не звертаючись по допомогу до знайомих на материковій частині України.

Сплата через Visa та MasterCard дозволяє самостійно працювати з рахунками через міжнародні платіжні системи.
Незважаючи на те, що в Криму ці системи не діють, можливість проведення операцій з їхніми картками залишилася.
Про це докладніше у розділі «[Оплата і поповнення рахунку](#pay)».

Передплата допоможе уникнути заборгованості вашим знайомим, які оформлюватимуть ваш телефонний номер на себе.
Зареєструвати міський телефон на відстані неможливо, оскільки законодавство вимагає даних за реєстрацією в паспорті або за довідкою ТПО.
Послуга «Передплата» дозволить не виходити за рамки тієї суми, на яку ви будете періодично поповнювати рахунок.

У будь-якому випадку рекомендується закрити на телефоні вихід на міжнародні напрямки.
Це потрібно робити під час оформлення угоди на номер в оператора чи у власному кабінеті, якщо оператор надає таку можливість.

|Порівняння тарифів|[Vega](http://www.vegatele.com/ukr/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](https://atelecom.biz/ukr/utariffs/uall_tariffs)|[Zadarma](https://zadarma.com/ua/tariffs/calls/compare/)|
|:--|:--:|:--:|:--:|:--:|
|Підключення| 1 грн | 0 | 25 грн +<br/>25 грн на рахунок | 0 |
|Абонентська плата| 46,97 грн/міс. | 10 грн/міс. | 0 | 0 |
|На місцевий| 1000 хв. 0,<br/>далі 0,054 грн/хв | — | — | [7,5 руб/хв](https://zadarma.com/ua/tariffs/numbers/ukraine) |
|На міжміський| 0,66 грн/хв | 0,43 грн/хв | 0,5 грн/хв | 7,5 руб/хв |
|На мобільний| 1,2 грн/хв | 1,2 грн/хв | 0,75 грн/хв | 15 руб/хв |

Для огляду обрано по одному типовому тарифу від кожного оператора.
Ознайомитися з повними умовами та іншими тарифами ви можете на сайті кожного з операторів.

Якщо у вас виникнуть труднощі з самостійним підключенням номера, зверніться по допомогу до своїх знайомих або [напишіть нам](mailto:feedback@connect.crimea.ua).

Знайомих або рідних на материку завжди можна попросити поповнити рахунок або оформити на себе інтернет-телефон у найближчому відділенні оператора, передавши налаштування вам до Криму.
Не забувайте: у ці складні часи рідко хто відмовляє у допомозі.

## Що ще потрібно знати

<a name="viber"></a>
### Viber

[Viber](https://viber.com) дозволяє здійснювати дзвінки та відправляти повідомлення безкоштовно між мобільними пристроями, на яких він встановлений.

В якості ідентифікатора Viber використовує номер вашого телефону.
Його потрібно вказати під час реєстрації.
Код доступу ви отримаєте SMS-повідомленням або зворотним дзвінком.
Після реєстрації ви одразу побачите, хто з ваших контактів використовує Viber.

Послуга [Viber Out](https://account.viber.com/uk/rates/) працює через інтернет, але дозволяє телефонувати тим, хто не користується Viber.
Проте цією послугою важко скористатися з Криму через складність перерахування коштів на рахунок Viber.
У Криму ми не знайшли жодного платіжного терміналу з можливістю поповнити рахунок Viber, але варто спробувати рекомендації з розділу «[Оплата і поповнення рахунку](#pay)».

<a name="skype"></a>
### Skype

[Skype](https://skype.com) дозволяє здійснювати безкоштовні відео або голосові виклики у мережі інтернет між користувачами.
Також є можливість телефонувати зі Skype на [номери мобільного і місцевого зв'язку](https://secure.skype.com/uk/calling-rates?wt.mc_id=legacy&expo365=bundled).

У Криму поповнити рахунок Skype можливо в терміналах прийому платежів Payberry в розділі «Електронна комерція» або у терміналах QIWI в розділі «Інтернет, ТБ і телефонія > Телефонія».

<a name="codes"></a>
### Телефонні коди міст Криму

Після окупації Криму був перерваний стаціонарний телефонний зв'язок між півостровом та материковою Україною.
Зараз, щоб зателефонувати на міський номер у Криму, потрібно використовувати міжнародний код Росії і змінений код міста.

Для дзвінка до будь-якого кримського міста потрібно поміняти в телефонному коді першу цифру `0` на `0073` (було `065XXXXXXX` - стало `007365XXXXXXX`).
З мобільного телефону, Skype або Viber: `+7365XXXXXXX`.

Для дзвінка до Севастополя потрібно поміняти в телефонному коді першу цифру `0` на `0078` (було `0692XXXXXX`, стало `0078692XXXXXX`).
З мобільного телефону, Skype або Viber: `+78692XXXXXX`.

Оскільки територія Криму не визнається частиною Росії, українські оператори не відкривають зв'язок на телефонні коди міст Криму, змінені на російські.
За цими кодами гарантовано телефонувати можливо лише через Skype та Viber.
Ми не можемо перевірити всіх операторів зв'язку, тому надаємо інформацію про зміну кодів міст в існуючому вигляді.

<a name="pay"></a>
### Оплата і поповнення рахунку

На території Криму банки не видають пластикових карток Visa чи MasterCard.
Однак можливо самостійно зробити рахунок «[Яндекс.Деньги](https://money.yandex.ru/)» або відкрити гаманець [QIWI](https://qiwi.com/).
Ці платіжні системи дозволяють робити міжнародні перекази через віртуальні картки MasterCard та Visa після [проходження ідентифікації](https://money.yandex.ru/doc.xml?id=526543).

Якщо це не підходить, то про здійснення оплати залишається просити рідних або знайомих на материковій території України.

<a name="equipment"></a>
### Обладнання та налаштування

Найпоширенішим способом є налаштування інтернет-телефону на комп'ютері, планшеті або смартфоні.
Для цього потрібно встановити спеціальну програму – SIP-клієнт за допомогою інструкцій з налаштування.
Як зробити це, ви можете дізнатися на сторінках операторів зв'язку:

  - [Vega](http://www.vegatele.com/ukr/for_home/phone/ip_phone)
  - [Укртелеком](http://my.ukrtelecom.ua/ua/group_ip/snsipphone/howto/)
  - [Атлантис Телеком](https://atelecom.biz/ukr/uconfigurations)
  - [Zadarma](https://zadarma.com/ua/support/instructions/)

Для літніх людей в окремих випадках є можливість користуватися звичайним телефоном з тоновим набором.
Для цього потрібно придбати VoIP-шлюз.
Він підключається до інтернету, з іншого боку до нього під'єднується звичайний телефон.
Приклади перевірених VoIP-шлюзів дивіться на сторінці [обладнання для IP-телефонії](http://www.vegatele.com/ukr/for_home/phone/ip_oufit) одного з операторів.

Перед купівлею такого пристрою обов'язково проконсультуйтеся з оператором чи фахівцем.

Також є інші варіанти підключення інтернет-телефону, наприклад придбати спеціальний WiFi-телефон або налаштувати такий номер у міні-АТС.
