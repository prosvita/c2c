# Qırım ile alâqa
<!-- TITLE: Qırım ile alâqa -->
<!-- NAVIGATION:#quickly Acele telefon açmaq -->
<!-- NAVIGATION:#permanently Muntazam sürette telefon açmaq -->

Biz Qırımda ve Ukrainanıñ qıta qısmında yaşağan soy-aqraba, dostlar, ortaqlar arasında alâqanı saqlamağa yardım etmek isteymiz.
Yarımadanıñ çoqsu sakinleri içün bir qaç daqqa böyle qonuşuv büyük qoltutuv ve olarnı unutmağanlarınıñ şaatlığıdır.

Biz cep ve yerli telefonlarğa çıqqan alâqa çeşitleri aqqında, em de olardan qullanğanda, paranı nasıl iqtisat etmege mümkün olğanını ikâye etecekmiz.

Eger siz bu malümatnı faydalı saysañız, onıñ içtimaiy ağlarda darqalmasına qoltutuñız.
Bu başqa adamlarğa Qırım ve qıta Ukraina arasında alâqa imkânları aqqında bilmege yardım etecek.

<social/>

<a name="quickly"></a>
## Acele telefon açmaq kerek

Eger bir kere telefon açmağa kerek olsa – [Viber](#viber) ile fayadalana bilesiz: eger sizniñ subetdeşiñiz de bu alâqanen faydalansa, ekiñiz de aqçañıznı iqtisat etersiz.

Bu alâqa sizge kelişmese, Qırımda aşağıda kösterilgen operatorlarnıñ hızmetinen fayadalanmaq mümkün:

| Operator, Tarif | Cep telefonğa | Yerli telefonğa |
|:--|:--:|:--:|
|[МТС](http://www.kuban.mts.ru/), "[Супер МТС](http://www.kuban.mts.ru/mob_connect/tariffs/tariffs/supermts/)"|20 ₽/daqqada|20 ₽/daqqada|
|[Крымтелеком](http://ktkru.ru/)|36,58 ₽/daqqada<sup><small>*</small></sup>|36,58 ₽/daqqada<sup><small>*</small></sup>|
|[Skype](https://skype.com)|20 ¢/daqqada|10 ¢/daqqada|

<sup><small>*</small></sup> Belki de şu operatorlar vastasınen telefon açmağa olmay.

Çoqusı allarda Qırımğa tek "МТС" nomerlerine telefon açmaq imkân bar:

| Operator, Tarif | MTSke (+7) | Yerli telefonlarğa telefoni |
|:--|:--:|:--:|
|[Ukrtelekom](http://www.ukrtelecom.ua/services/customers/phone_international_new)|24 ¢/daqqanda| — |
|[Vodafone](https://www.vodafone.ua/ru/rates/private), Light, Red XS|5 ₴/daqqanda|5 ₴/daqqanda<sup><small>*</small></sup>|
|[Vodafone](https://www.vodafone.ua/ru/rates/private), Red S, M, L|1 ₴/daqqanda|5 ₴/daqqanda<sup><small>*</small></sup>|
|[Lifecell](http://www.lifecell.ua/ru/mobilnaya-svyaz/mezhdunarodnaya-svyaz/tarify/)|11 ₴/daqqanda|11 ₴/daqqanda<sup><small>*</small></sup>|
|[Lifecell](http://www.lifecell.ua/ru/), "[Звонки за границу](http://www.lifecell.ua/ru/mobilnaya-svyaz/tarify/Calls_abroad/)"|2,86 ₴/daqqanda|0,73 ₴/daqqanda<sup><small>*</small></sup>|
|[Киевстар](http://www.kyivstar.ua/ru/kr-620/mm/services/other_counries/international_call/)|20 ₴/daqqanda|20 ₴/daqqanda<sup><small>*</small></sup>|
|[Киевстар](http://www.kyivstar.ua), "[Любимые страны](http://www.kyivstar.ua/ru/kr-620/mm/services/other_counries/favoritecountry/)"|1,5 ₴/daqqanda|1,5 ₴/daqqanda<sup><small>*</small></sup>|
|[Viber Out](https://account.viber.com/ru/)|9,5 ¢/daqqanda|2,3 ¢/daqqanda|
|[Skype](https://secure.skype.com/ru/calling-rates?wt.mc_id=revamp&expo365=empty)|10 ¢/daqqanda|2,3 ¢/daqqanda|

<sup><small>*</small></sup> Belki de şu operatorlar vastasınen telefon açmağa olmay.

Qırımdaki abonentke telefon açsañız, onıñ esabından da er bir daqqa laf içün para alıncağı hatırıñızda tursın.

Qırımdaki telefon nomerlerinde deñişmeler aqqında bilmek içün "[Qırım şeerleriniñ telefon kodları](#codes)" bölügine keçiñiz.

<a name="permanently"></a>
## Muntazam sürette telefon açmaq kerek

Bir insannen qonuşmaq kerek olsa, eñ qolaylısı internet vastası ile bağlanmaq.
[Skype](#skype) ya da [Viber](#viber) ilâvenen atta esli adamlar faydalana bileler.
Buña tek sabır, yapılacaq areketlerniñ cedveli ve internet içün tölemek kerek olğanını hatırlamalı.

Eger mıtlaqa telefon ile qonuşmaq kerek olsa, internet-telefonlaşuv ya da IP-telefonlaşuv hızmetinden faydalana bilesiz.
Bu ev telefonı ile internette qonuşmaqtır.
Böyle alâqanen internet ve telefon olğan dünyanıñ er köşesinde fayadalanmaq mümkün. 

İnternet-telefondan smartfon, planşet ya da kompyuterni internetke qoşıp faydalanalar.
Bu aqta tafsilâtlıca "[Donatmalar ve sazlav](#equipment)" bölüginde yazılğan.

Aşağıda internet-telefonlaşuv hızmetini eda etken esas alâqa operatorlarnıñ qıyaslavı ketirile.

|İmkânlar teñeştirmesi|[Vega](http://www.vegatele.com/rus/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](https://atelecom.biz/rus/home)|[Zadarma](https://zadarma.com/ru)|
|:--|:--:|:--:|:--:|:--:|
|Erli nomer| ebet | yoq | yoq | [qoşma hızmet](https://zadarma.com/ru/services/numbers/) |
|İnternet ile nomerniñ cedvelge aluvı| ebet | [sıñırlanğan](http://my.ukrtelecom.ua/ua/group_ip/snsipphone/getting_started/) | [ebet](https://atelecom.biz/rus/start-packs) | [ebet](https://my.zadarma.com/registration/?language=ru) |
|Visa ve MasterCard vastası ile tölev| ebet | yoq | ebet | [ebet](https://zadarma.com/ru/topup/choose/) |
|Ogünden tölev| qoşma hızmet | yoq | ebet | ebet |

Operator ve hızmetlerniñ saylaması ihtiyaclarğa ve imkânlarğa bağlı.

Yerli nomerniñ imkânlarından biri, bu operator olğan er yerniñ telefon nomerini bilmektir.
Meselâ, qırımda olıp, siz Kiyev telefon nomerasınen faydalana bilesiz, ondan yapılğan çañqaquv yerli kibi sayıla ve tölenile.

İnternet vastasınen resmiyleştirilgen nomerni Qırımdan çıqmayıp ve Ukrainanıñ qıta qısmında bulunğan tanışlarıñızğa muracaat etmeyip, almaq mümkün.

Visa ve MasterCard vastası ile tölevler halqara yollanmalar qurumını işletip esaplarnen çalışmaq imkân yarata.
Qırımda olar çalışmağanına baqmadan, olarnıñ kartlarınen ameller keçirmek imkân qaldı.
Bu aqta "[Tölevler ve esapnı tolduruv](#pay)" bölüginde tafsilâtlıca tanışa bilesiz.

Evelden tölev özü üstüne telefonıñıznı resmiyleştirgen tanışlarıñıznı borcdan qurtarır.
Yerli telefonnı mesafede resmiyleştirmek mümkün degil, çünki qanuncılıqqa köre, resmileştirüv pasport malümatlarını ya da VYeDŞ (vaqtınca yerini deñiştirgen şahıs – TPO) malümat kâğıtına esaslanıp yapıla.
"Evelden tölev" hızmeti esabıñızğa qoyulğan paranıñ sıñırından çıqmağa imkân bermez.

Er alda telefonda halqara yönelişlerni qapatmağ tevsiye etile.
Bunı añlaşma tizgende operatorğa haber etmeli ya da, eger operator böyle imkân taqdim etse, şahsiy kabinette qayd etmeli.

|Tarifler qıyaslaması|[Vega](http://www.vegatele.com/rus/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](https://atelecom.biz/rus/tariffs/all_tariffs)|[Zadarma](https://zadarma.com/ru/tariffs/calls/compare/)|
|:--|:--:|:--:|:--:|:--:|
|Qoşuluv| 1 ₴ | 0 | 25 ₴ +<br/>25 ₴ esapqa | 0 |
|Abonent tölevi| 46,97 ₴/ayda | 10 ₴/ayda | 0 | 0 |
|Erli| 1000 daqqada 0,<br/>daleye 0,054 ₴/daqqada | — | — | [7,5 ₽/daqqada](https://zadarma.com/ru/tariffs/numbers/ukraine) |
|Şeerlerara| 0,66 ₴/daqqada | 0,43 ₴/daqqada | 0,5 ₴/daqqada | 7,5 ₽/daqqada |
|Cep telefonğa| 1,2 ₴/daqqada | 1,2 ₴/daqqada | 0,75 ₴/daqqada | 15 ₽/daqqada |

Közetmek içün er bir operatordan birer adiy tarif saylap alındı.
Bütün şartlarnen ve diger tariflernen er bir operatornıñ saytında tanışa bilesiz.

Eger siz özüñiz nomerni qoşıp olamasañız, yazma şekilde tanışlarıñızğa ya da bizge muracaat ete [bilesiz](mailto:feedback@connect.crimea.ua).

Qıtada yaşağan tanışlarıñız ya da soylarıñıznı esabıñıznı toldurmağa ya da internet-telefonnı operatornıñ eñ yaqın bölüginde özü üstüne resmiyleştirmege ve Qırımğa malümatlarnı sizge taqdim etmege er zaman mümkün.
Biliñiz ki, bu ağır künlerde yardımğa kelmekten az kim red eter.

## Daa neler bilmek kerek

<a name="viber"></a>
### Viber

[Viber](https://viber.com) qoşulğan donatlamalar olsa, cep telefonlar arasında telefon açmaq ve haber yollamaqnıñ imkânı daima olur.

Belgi olaraq Viber siziñ telefon nomeriñizden faydalana.
Onı resmileştirilgen vaqıtta mıtlaqa köstermeli.
İrişim kodını SMS-malümatı ya da keri çañqaquv vastası ile ala bilesiz.
Resmiyleştirgen soñ siz bir kereden Viber ile qullanğan tanışlarıñıznı körersiz. 

[Viber Out](https://account.viber.com/ru/rates/) hızmeti internet vastası ile çalışa, amma Viber ile qullanmağanlarğa telefon açmağa imkân bere.
Lâkin bu hızmetnen Qırımda faydalanmaq qıyın, çünki Viberge para keçirmek ağır.
Qırımda Viber esabını toldurmağa imkân yaratqan iç bir tölev terminalı tapalmadıq.
Buña baqmadan, "[Tölevler ve esapnı tolduruv](#pay)" bölügine olğan tevsiyelerden faydalana bilesiz.

<a name="skype"></a>
### Skype

[Skype](https://skype.com) internet ağında bedava video ya da ses qonuşuvnı eda etmeye imkân yarata.
Bundan ğayrı, Skype vastası ile [mobil ve yerli alâqa nomerlerine](https://secure.skype.com/ru/calling-rates?wt.mc_id=legacy&expo365=bundled) telefon açmağa mümkün.

Qırımda Skype esabını Payberry tölev alğan terminallarda "Электронная коммерция" bölüginde ya da QIWI terminallarında "Интернет, ТВ и телефония > Телефония" bölüginde toldurmaq mümkün.

<a name="codes"></a>
### Qırım şeerleriniñ telefon kodları

Qırım müstemleke olunğan soñ yarımada ve qırı arasındaki yerli telefon alâqası üzüldi.
Şimdi Qırımda olğan yerli nomerge tele fon açmaq içün Rusiyeniñ halqara kodı ve deñiştirilgen yerli kodnı işletmek kerek.

Qırımğa telefon açmaq içün telefon kodında birinci raqamnı deñiştirilmeli: `0` yerine `0073` (`065XXXXXXX` olğan olsa, şimdi `007365XXXXXXX` oldı).
Mobil telefondan, Skype ya da Viber işletilse: `+7365XXXXXXX` olmalı.

Aqyarğa (Sevastopol) telefon açmaq içün telefon kodında birinci raqamnı deñiştirilmeli: `0` yerine `0078` (`0692XXXXXXX` olğan olsa, şimdi `0078692XXXXXXX` oldı).
Mobil telefondan, Skype ya da Viber işletilse: `+78692XXXXXXX` olmalı.

Qırım Rusiye qısmı olaraq tanılmağanı sebebinden, ukrain operatorları Qırımdaki rusiye kodlarına deñiştirilgen telefonlar ile bağlamaylar.
Bu kodlar boyunca kefaletli tek Skype ve Viber vastası ile telefon açmaq mümkün.

<a name="pay"></a>
### Tölevler ve esapnı tolduruv

Qırımda banklar Visa ya da MasterCard plastik kartlarnı bermeyler.
Buña baqmadan, "[Яндекс.Деньги](https://money.yandex.ru/)" esabını ya da [QIWI](https://qiwi.com/) kisesini mustaqil açmaq mümkün.
Bu tölev qurumı virtual MasterCard ve Visa kartlarından fayadalanıp halqara yollanmalar yapmağa imkân bere.

Bu kelişmese, tölevler yapmaqnı Ukrainanıñ qıta qısmında yaşağan soyları ya da tanışlarına muracaat etip, yapmağa mümkün.

<a name="equipment"></a>
### Donatmalar ve sazlav

İnternet-telefonnı kompyuter, planşet smartfonda sazlamaq (настраивать) eñ keniş darqalğan usuldır.
Bunıñ içün instruktsiyalar ve sazlav yardımınen mahsus SIP-kliyent programmasını yerleştirmeli.
Bunı nasıl yapmaq kerek olğanını alâqa operatorlarnıñ malümatlarından bilmek mümkün:

  - [Vega](http://www.vegatele.com/rus/for_home/phone/ip_phone)
  - [Укртелеком](http://my.ukrtelecom.ua/ua/group_ip/snsipphone/howto/)
  - [Атлантис Телеком](https://atelecom.biz/rus/configurations)
  - [Zadarma](https://zadarma.com/ru/support/instructions/)

Esli adamlar içün ayrı vaziyetlerde mahsus kod ile çalışqan (tonovıy nabor) adiy telefon ile faydalanmaq imkânı bar.
Bunıñ içün VoIP-şlüz satın almaq kerek.
Bir taraftan o internetke, diger taraftan ise adiy telefonğa qoşula.
Teşkerilgen, işançlı VoIP-şlüzlarnı birde-bir operatornıñ [IP-telefoniya içün donatmalar](http://www.vegatele.com/rus/for_home/phone/ip_oufit) saifesinde tanışa bilesiz.

Böyle donatma almazdan evel mıtlaqa operator ya da mütehassıs ile mesleatlaşıñ.

İnternet-telefonğa qoşulmaq diger çeşitleri de bar, meselâ, mahsus WiFi-telefon satın almaq ya da küçük ATSte (мини-АТС) böyle nomerni sazlamaq. 
