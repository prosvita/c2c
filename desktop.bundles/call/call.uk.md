# Зв'язок з Кримом

Ми хочемо допомогти зберегти спілкування між Кримом та материковою частиною України, відновити зв'язок між близькими, друзями, партнерами.
Для багатьох в Криму, декілька хвилин спілкування є величезною підтримкою, що про них не забули.

Далі ми розповімо про різновиди зв'язку, які допоможуть дзвонити на стільникові та міські мережі, та як економити кошти.

Якщо ви вважаєте цю інформацію корисною, допоможіть іншим дізнатися про неї.
Поділіться сторінкою у своїй соціальній мережі, це допоможе іншим дізнатися про можливості зв'язку між Кримом і материковою частиною України.

<social/>

<a name="quickly"></a>
## Потрібно швидко подзвонити

Якщо потрібно одноразово подзвонити не телефонний номер, не слід очікувати економії, але спробуйте [Viber](#viber), можливо той, кому ви дзвоните теж його має, а так розмова з ним буде безкоштовна.

В іншому разі з Криму можливо скористатись послугами наступних операторів:

| Оператор, Тариф | На мобільні | На міські телефони |
|:--|:--:|:--:|
|[МТС](http://www.kuban.mts.ru/), «[Супер МТС](http://www.kuban.mts.ru/mob_connect/tariffs/tariffs/supermts/)»|20 руб/хв|20 руб/хв|
|[Крымтелеком](http://ktkru.ru/)|36,58 руб/хв|36,58 руб/хв|
|[Skype](https://skype.com)|20 ¢/хв|10 ¢/хв|

До Криму, в більшості випадків, можливо подзвонити лише на номери МТС:

| Оператор, Тариф | На МТС (+7) | На міські телефони |
|:--|:--:|:--:|
|[Укртелеком](http://www.ukrtelecom.ua/services/customers/phone_international_new)|24 ¢/хв| — |
|[Vodafone](https://www.vodafone.ua/), Light, Red XS|5 грн/хв| ? |
|[Vodafone](https://www.vodafone.ua/), Red S, M, L|1 грн/хв| ? |
|[Lifecell](http://www.lifecell.ua/uk/mobilnij-zvyazok/mizhnarodnij-zvyazok/taryfy/)|11 грн/хв| ? |
|[Lifecell](http://www.lifecell.com.ua/), «[Дзвінки за кордон](http://www.lifecell.ua/uk/mobilnij-zvyazok/taryfy/Calls_abroad/)»|2,86 грн/хв| ? |
|[Київстар](http://www.kyivstar.ua/kr-620/mm/services/other_counries/international_call/)|20 грн/хв| ? |
|[Київстар](http://www.kyivstar.ua), «[Улюблені країни](http://www.kyivstar.ua/kr-620/mm/services/other_counries/favoritecountry/)»|1,5 грн/хв| ? |
|[Viber Out](https://account.viber.com/uk/)|9,5 ¢/хв|2,3 ¢/хв|
|[Skype](https://secure.skype.com/uk/calling-rates?wt.mc_id=legacy&expo365=bundled)|10 ¢/хв|2,3 ¢/хв|

Ще потрібно пам'ятати, якщо ви дзвоните на мобільний номер в Криму, то з абонента у Криму теж будуть зніматись кошти за кожну хвилину розмови.

Щоб дізнатись як змінились місцеві номери в Криму перейдіть до розділу [телефонні коди міст Криму](#codes).

<a name="permanently"></a>
## Потрібно регулярно дзвонити

Коли потрібно спілкуватись з однією людиною, то найпростіше налагодити зв'язок через інтернет.
З [Skype](#skype) чи [Viber](#viber), встановленому на планшеті, справляються навіть літні люди.
Потрібно лише терпіння, докладний конспект та нагадування про сплату інтернету.

У випадку, коли потрібно дзвонити чи приймати дзвінки з телефонної мережі, буде корисна послуга інтернет-телефонії чи IP-телефонії.
Це такий самий телефон як і міський, але замість дротів він працює через інтернет.
Тому такий телефон буде працювати всюди де знайдеться інтернет, навіть з Криму.

Інтернет-телефон встановлюється на будь-який пристрій, який під'єднується до інтернет — смартфон, планшет чи комп'ютер.
Докладно про це у розділі [обладнання та налаштування](#equipment).

Нижче порівняння основних операторів зв'язку, які надають послуги інтернет-телефонії.

|Порівняння можливостей|[Vega](http://www.vegatele.com/ukr/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](http://atelecom.biz/ukr/uhome)|
|:--|:--:|:--:|:--:|
|Міський номер| так | ні | ні |
|Реєстрація номеру через інтернет| ні | [обмежено](http://my.ukrtelecom.ua/ua/group_ip/snsipphone/getting_started/) | [так](https://atelecom.biz/ukr/ustart-packs) |
|Оплата через Visa та MasterCard| так | ні | так |
|Передплата| додаткова послуга | ні | так |

Вибір оператора та послуги залежіть від потреб і можливостей.

Міський номер буде корисним тим, кому потрібно часто підтримувати зв'язок у межах одного міста.
Він дозволяє мати телефонний номер будь-якого міста де присутній оператор.
Це означає, що дзвінки в межах цього міста с цього номера і на цей номер будуть тарифікуватися як місцеві.
Знаходячись в Криму Ви можете мати, наприклад, київський телефонний номер, дзвінки на який з Києва буде тарифікуватись як місцеві.

Реєстрація номеру через інтернет дозволяє отримати номер не виїжджаючи з Криму чи не звертаючись за допомогою до знайомих на материковій частині.

Оплата через Visa та MasterCard дозволяє самостійно сплачувати рахунки через міжнародні платіжні системи.
Не дивлячись на те, що у Криму не працюють картки цих систем, можливість оплати через них залишилась.
Докладніше про це в розділі [оплата та поповнення рахунку](#pay).

Передплата допоможе вашим знайомим не бути винними за ваші борги, якщо телефонний номер для вас будуть оформлювати вони на себе.
Дистанційно неможливо оформити місцевий номер, тому що законодавство вимагає оформлювати місцеві номери за паспортними даними та реєстрації чи по довідці переселенця.
Послуга «передплата» дозволить не виходити за рамки тієї суми, якою ви будете періодично поповнювати телефон.

В будь-якому випадку рекомендується на телефоні закрити вихід на міжнародні напрямки.
Це потрібно робити при оформленні договору на номер у оператора чи у власному кабінеті, якщо оператор надає таку можливість.

|Порівняння тарифів|[Vega](http://www.vegatele.com/ukr/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](http://atelecom.biz/ukr/uhome)|
|:--|:--:|:--:|:--:|
|Підключення, грн| 1 | 0 | 50 |
|Абонентська плата, грн| 46,97 | 10 | 0 |
|На місцевий, грн| 1000 хв. 0, далі 0,054 | — | — |
|На міжміський, грн| 0,66 | 0,43 | 0,5 |
|На мобільний, грн| 1,2 | 1,2 | 0,75 |

Для огляду обрано по одному типовому тарифу від кожного оператора.
Ознайомитись з повними умовами та іншими тарифами ви можете на сайті кожного з операторів.

Якщо у вас виникнуть труднощі з самостійним підключенням номеру, зверніться за допомогою до своїх знайомих чи [напишіть нам](mailto:feedback@connect.crimea.ua).

Знайомих чи рідних на материку завжди можна попросити кинути грошей на рахунок, чи оформити на себе інтернет-телефон у найближчому відділенні, а вам, до Криму, передати налаштування.
Не забувайте, в ці тяжкі години рідко хто відмовляє у допомозі.

## Додаткова інформація

<a name="viber"></a>
### Viber

[Viber](https://viber.com) дозволяє дзвонити та відправляти повідомлення безкоштовно на телефонні номери з адресної книги між мобільними пристроями на яких він встановлений.

В якості ідентифікатора Viber використовує номер вашого телефону.
Його потрібно вказати при реєстрації.
По SMS або зворотним дзвінком отримаєте код доступу.

Після реєстрації ви одразу побачите, хто з ваших контактів використовує Viber.

Послуга [Viber Out](https://account.viber.com/uk/rates/) працює через інтернет, але дозволяє дзвонити тим, хто не користується Viber.
Але цією послугою важко скористатись з Криму через складність перерахування коштів на рахунок Viber.
В Криму ми не знайшли жодного платіжного терміналу з можливістю поповнити рахунок Viber, але варто спробувати рекомендації з розділу [оплата та поповнення рахунку](#pay).

<a name="skype"></a>
### Skype

[Skype](https://skype.com) дозволяє здійснювати безкоштовні голосові або відеовиклики у мережі інтернет між користувачами Skype.
Також є можливість дзвонити зі Skype [на телефонні номери](https://secure.skype.com/uk/calling-rates?wt.mc_id=legacy&expo365=bundled).

В Криму поповнити Skype можливо в терміналах прийому платежів Payberry в розділі «Електронна комерція», чи в терміналах QIWI в розділі «Інтернет, ТВ і телефонія > Телефонія».

<a name="codes"></a>
### Телефонні коди міст Криму

Після окупації Криму був перерваний міжміський зв'язок між півостровом та материковою Україною.
Зараз, щоб зателефонувати на міський телефон в Криму, потрібно використовувати міжнародний код Росії і змінений код міста.

Для дзвінка в міста Криму потрібно поміняти в телефонному коді першу цифру `0` на `0073`.
Було `065XXXXXXX`, стало `007365XXXXXXX`.
З мобільного телефону, Skype чи Viber `+7365XXXXXXX`.

Для дзвінка в місто Севастополь потрібно поміняти в телефонному коді першу цифру `0` на `0078`.
Було `0692XXXXXX`, стало `0078692XXXXXX`.
З мобільного телефону, Skype чи Viber `+78692XXXXXX`.

Так як територія Криму не визнається як частина Росії, то українські оператори не відкривають зв'язок на змінені телефонні коди міст Криму на російські.
За зміненими кодами міст Криму гарантовано можливо дзвонити лише через Skype та Viber.
Ми не можемо перевірити всіх операторів зв'язку, тому надаємо інформацію про зміну кодів міст так, як воно є.

<a name="pay"></a>
### Оплата та поповнення рахунку

На території Криму банки не видають пластикові картки Visa чи MasterCard.
Але можливо самостійно зробити рахунок [Яндекс.Гроші](https://money.yandex.ru/) чи відкрити гаманець [QIWI](https://qiwi.com/).
Ці платіжні системи дозволяють робити міжнародні перекази через віртуальні картки MasterCard та Visa.

Якщо це не підходить, то залишається просити зробити платіж рідних або знайомих на материковій території України.

<a name="equipment"></a>
### Обладнання та налаштування

Найпоширенішими способами є встановлення інтернет-телефону на комп'ютер, планшет чи смартфон.
Для цього потрібно встановити спеціальну програму – SIP-клієнт за допомогою інструкцій з налаштування.
Як встановити SIP-клієнт та налаштувати номер дивіться на сторінках налаштування операторів:

  - [Vega](http://www.vegatele.com/ukr/for_home/phone/ip_phone)
  - [Укртелеком](http://my.ukrtelecom.ua/ua/group_ip/snsipphone/howto/)
  - [Атлантис Телеком](https://atelecom.biz/ukr/uconfigurations)

В окремих випадках, для літніх людей, є можливість користуватись звичайним телефоном з тоновим набором.
Для цього потрібно придбати VoIP-шлюз.
Він підключається до мережі інтернет, з іншого боку до нього під'єднується звичайний телефон.
Приклади перевірених VoIP-шлюзів дивіться на сторінці [обладнання для IP-телефонії](http://www.vegatele.com/ukr/for_home/phone/ip_oufit) одного з операторів.

Перед купівлею такого пристрою обов'язково проконсультуйтеся у оператора чи фахівця.

Є також інші варіанти підключення інтернет-телефону, наприклад придбати спеціальний WiFi-телефон чи налаштувати такий номер у міні-АТС.
