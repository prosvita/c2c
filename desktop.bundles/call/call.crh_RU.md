# Къырым иле алякъа
<!-- TITLE: Къырым иле алякъа -->
<!-- NAVIGATION:#quickly Аджеле телефон ачмакъ -->
<!-- NAVIGATION:#permanently Мунтазам суретте телефон ачмакъ -->

Биз Къырымда ве Украинанынъ къыта къысмында яшагъан сой-акъраба, достлар, ортакълар арасында алякъаны сакъламагъа ярдым этмек истеймиз.
Ярымаданынъ чокъсу сакинлери ичюн бир къач дакъкъа бойле къонушув буюк къолтутув ве оларны унутмагъанларынынъ шаатлыгъыдыр.

Биз джеп ве ерли телефонларгъа чыкъкъан алякъа чешитлери акъкъында, эм де олардан къуллангъанда, параны насыл икътисат этмеге мумкюн олгъаныны икяе этеджекмиз.

Эгер сиз бу малюматны файдалы сайсанъыз, онынъ ичтимаий агъларда даркъалмасына къолтутунъыз.
Бу башкъа адамларгъа Къырым ве къыта Украина арасында алякъа имкянлары акъкъында бильмеге ярдым этеджек.

<social/>

<a name="quickly"></a>
## Аджеле телефон ачмакъ керек

Эгер бир кере телефон ачмагъа керек олса – [Viber](#viber) иле файадалана билесиз: эгер сизнинъ субетдешинъиз де бу алякъанен файдаланса, экинъиз де акъчанъызны икътисат этерсиз.

Бу алякъа сизге келишмесе, Къырымда ашагъыда косьтерильген операторларнынъ хызметинен файадаланмакъ мумкюн:

| Оператор, Тариф | Джеп телефонгъа | Ерли телефонгъа |
|:--|:--:|:--:|
|[МТС](http://www.kuban.mts.ru/), «[Супер МТС](http://www.kuban.mts.ru/mob_connect/tariffs/tariffs/supermts/)»|20 руб/дакъкъада|20 руб/дакъкъада|
|[Крымтелеком](http://ktkru.ru/)|36,58 руб/дакъкъада<sup><small>*</small></sup>|36,58 руб/дакъкъада<sup><small>*</small></sup>|
|[Skype](https://skype.com)|20 ¢/дакъкъада|10 ¢/дакъкъада|

<sup><small>*</small></sup> Бельки де шу операторлар вастасынен телефон ачмагъа олмай.

Чокъусы алларда Къырымгъа тек МТС номерлерине телефон ачмакъ имкян бар:

| Оператор, Тариф | МТСке (+7) | Ерли телефонларгъа телефони |
|:--|:--:|:--:|
|[Укртелеком](http://www.ukrtelecom.ua/services/customers/phone_international_new)|24 ¢/дакъкъанда| — |
|[Vodafone](https://www.vodafone.ua/ru/rates/private), Light, Red XS|5 грн/дакъкъанда|5 грн/дакъкъанда<sup><small>*</small></sup>|
|[Vodafone](https://www.vodafone.ua/ru/rates/private), Red S, M, L|1 грн/дакъкъанда|5 грн/дакъкъанда<sup><small>*</small></sup>|
|[Lifecell](http://www.lifecell.ua/ru/mobilnaya-svyaz/mezhdunarodnaya-svyaz/tarify/)|11 грн/дакъкъанда|11 грн/дакъкъанда<sup><small>*</small></sup>|
|[Lifecell](http://www.lifecell.ua/ru/), «[Звонки за границу](http://www.lifecell.ua/ru/mobilnaya-svyaz/tarify/Calls_abroad/)»|2,86 грн/дакъкъанда|0,73 грн/дакъкъанда<sup><small>*</small></sup>|
|[Киевстар](http://www.kyivstar.ua/ru/kr-620/mm/services/other_counries/international_call/)|20 грн/дакъкъанда|20 грн/дакъкъанда<sup><small>*</small></sup>|
|[Киевстар](http://www.kyivstar.ua), «[Любимые страны](http://www.kyivstar.ua/ru/kr-620/mm/services/other_counries/favoritecountry/)»|1,5 грн/дакъкъанда|1,5 грн/дакъкъанда<sup><small>*</small></sup>|
|[Viber Out](https://account.viber.com/ru/)|9,5 ¢/дакъкъанда|2,3 ¢/дакъкъанда|
|[Skype](https://secure.skype.com/ru/calling-rates?wt.mc_id=revamp&expo365=empty)|10 ¢/дакъкъанда|2,3 ¢/дакъкъанда|

<sup><small>*</small></sup> Бельки де шу операторлар вастасынен телефон ачмагъа олмай.

Къырымдаки абонентке телефон ачсанъыз, онынъ эсабындан да эр бир дакъкъа лаф ичюн пара алынджагъы хатырынъызда турсын.

Къырымдаки телефон номерлеринде денъишмелер акъкъында бильмек ичюн «[Къырым шеэрлерининъ телефон кодлары](#codes)» болюгине кечинъиз.

<a name="permanently"></a>
## Мунтазам суретте телефон ачмакъ керек

Бир инсаннен къонушмакъ керек олса, энъ къолайлысы интернет вастасы иле багъланмакъ.
[Skype](#skype) я да [Viber](#viber) илявенен атта эсли адамлар файдалана билелер.
Бунъа тек сабыр, япыладжакъ арекетлернинъ джедвели ве интернет ичюн тёлемек керек олгъаныны хатырламалы.

Эгер мытлакъа телефон иле къонушмакъ керек олса, интернет-телефонлашув я да IP-телефонлашув хызметинден файдалана билесиз.
Бу эв телефоны иле интернетте къонушмакътыр.
Бойле алякъанен интернет ве телефон олгъан дюньянынъ эр кошесинде файадаланмакъ мумкюн. 

Интернет-телефондан смартфон, планшет я да компьютерни интернетке къошып файдаланалар.
Бу акъта тафсилятлыджа «[Донатмалар ве сазлав](#equipment)» болюгинде язылгъан.

Ашагъыда интернет-телефонлашув хызметини эда эткен эсас алякъа операторларнынъ къыяславы кетириле.

|Имкянлар тенъештирмеси|[Vega](http://www.vegatele.com/rus/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](https://atelecom.biz/rus/home)|[Zadarma](https://zadarma.com/ru)|
|:--|:--:|:--:|:--:|:--:|
|Ерли номер| эбет | ёкъ | ёкъ | [къошма хызмет](https://zadarma.com/ru/services/numbers/) |
|Интернет иле номернинъ джедвельге алувы| эбет | [сынъырлангъан](http://my.ukrtelecom.ua/ua/group_ip/snsipphone/getting_started/) | [эбет](https://atelecom.biz/rus/start-packs) | [эбет](https://my.zadarma.com/registration/?language=ru) |
|Visa ве MasterCard вастасы иле тёлев| эбет | ёкъ | эбет | [эбет](https://zadarma.com/ru/topup/choose/) |
|Огюнден тёлев| къошма хызмет | ёкъ | эбет | эбет |

Оператор ве хызметлернинъ сайламасы ихтияджларгъа ве имкянларгъа багълы.

Ерли номернинъ имкянларындан бири, бу оператор олгъан эр ернинъ телефон номерини бильмектир.
Меселя, къырымда олып, сиз Киев телефон номерасынен файдалана билесиз, ондан япылгъан чанъкъакъув ерли киби сайыла ве тёлениле.

Интернет вастасынен ресмийлештирильген номерни Къырымдан чыкъмайып ве Украинанынъ къыта къысмында булунгъан танышларынъызгъа мураджаат этмейип, алмакъ мумкюн.

Visa ве MasterCard вастасы иле тёлевлер халкъара ёлланмалар къурумыны ишлетип эсапларнен чалышмакъ имкян ярата.
Къырымда олар чалышмагъанына бакъмадан, оларнынъ картларынен амеллер кечирмек имкян къалды.
Бу акъта «[Тёлевлер ве эсапны толдурув](#pay)» болюгинде тафсилятлыджа таныша билесиз.

Эвельден тёлев озю устюне телефонынъызны ресмийлештирген танышларынъызны бордждан къуртарыр.
Ерли телефонны месафеде ресмийлештирмек мумкюн дегиль, чюнки къанунджылыкъкъа коре, ресмилештирюв паспорт малюматларыны я да ВЕДШ (вакътынджа ерини денъиштирген шахыс – ТПО) малюмат кягъытына эсасланып япыла.
«Эвельден тёлев» хызмети эсабынъызгъа къоюлгъан паранынъ сынъырындан чыкъмагъа имкян бермез.

Эр алда телефонда халкъара ёнелишлерни къапатмагъ тевсие этиле.
Буны анълашма тизгенде операторгъа хабер этмели я да, эгер оператор бойле имкян такъдим этсе, шахсий кабинетте къайд этмели.

|Тарифлер къыясламасы|[Vega](http://www.vegatele.com/rus/for_home/phone/ip_phone/vega_phone)|[Укртелеком](http://www.ukrtelecom.ua/services/customers/phone/simple)|[Атлантис Телеком](https://atelecom.biz/rus/tariffs/all_tariffs)|[Zadarma](https://zadarma.com/ru/tariffs/calls/compare/)|
|:--|:--:|:--:|:--:|:--:|
|Къошулув| 1 грн | 0 | 25 грн +<br/>25 грн эсапкъа | 0 |
|Абонент тёлеви| 46,97 грн/айда | 10 грн/айда | 0 | 0 |
|Ерли| 1000 дакъкъада 0,<br/>далее 0,054 грн/дакъкъада | — | — | [7,5 руб/дакъкъада](https://zadarma.com/ru/tariffs/numbers/ukraine) |
|Шеэрлерара| 0,66 грн/дакъкъада | 0,43 грн/дакъкъада | 0,5 грн/дакъкъада | 7,5 руб/дакъкъада |
|Джеп телефонгъа| 1,2 грн/дакъкъада | 1,2 грн/дакъкъада | 0,75 грн/дакъкъада | 15 руб/дакъкъада |

Козетмек ичюн эр бир оператордан бирер адий тариф сайлап алынды.
Бутюн шартларнен ве дигер тарифлернен эр бир операторнынъ сайтында таныша билесиз.

Эгер сиз озюнъиз номерни къошып оламасанъыз, язма шекильде танышларынъызгъа я да бизге мураджаат эте [билесиз](mailto:feedback@connect.crimea.ua).

Къытада яшагъан танышларынъыз я да сойларынъызны эсабынъызны толдурмагъа я да интернет-телефонны операторнынъ энъ якъын болюгинде озю устюне ресмийлештирмеге ве Къырымгъа малюматларны сизге такъдим этмеге эр заман мумкюн.
Билинъиз ки, бу агъыр куньлерде ярдымгъа кельмектен аз ким ред этер.

## Даа нелер бильмек керек

<a name="viber"></a>
### Viber

[Viber](https://viber.com) къошулгъан донатламалар олса, джеп телефонлар арасында телефон ачмакъ ве хабер ёлламакънынъ имкяны даима олур.

Бельги оларакъ Viber сизинъ телефон номеринъизден файдалана.
Оны ресмилештирильген вакъытта мытлакъа косьтермели.
Иришим кодыны SMS-малюматы я да кери чанъкъакъув вастасы иле ала билесиз.
Ресмийлештирген сонъ сиз бир кереден Viber иле къуллангъан танышларынъызны корерсиз. 

[Viber Out](https://account.viber.com/ru/rates/) хызмети интернет вастасы иле чалыша, амма Viber иле къулланмагъанларгъа телефон ачмагъа имкян бере.
Лякин бу хызметнен Къырымда файдаланмакъ къыйын, чюнки Viberге пара кечирмек агъыр.
Къырымда Viber эсабыны толдурмагъа имкян яраткъан ич бир тёлев терминалы тапалмадыкъ.
Бунъа бакъмадан, «[Тёлевлер ве эсапны толдурув](#pay)» болюгине олгъан тевсиелерден файдалана билесиз.

<a name="skype"></a>
### Skype

[Skype](https://skype.com) интернет агъында бедава видео я да сес къонушувны эда этмее имкян ярата.
Бундан гъайры, Skype вастасы иле [мобиль ве ерли алякъа номерлерине](https://secure.skype.com/ru/calling-rates?wt.mc_id=legacy&expo365=bundled) телефон ачмагъа мумкюн.

Къырымда Skype эсабыны Payberry тёлев алгъан терминалларда «Электронная коммерция» болюгинде я да QIWI терминалларында «Интернет, ТВ и телефония > Телефония» болюгинде толдурмакъ мумкюн.

<a name="codes"></a>
### Къырым шеэрлерининъ телефон кодлары

Къырым мустемлеке олунгъан сонъ ярымада ве къыры арасындаки ерли телефон алякъасы узюльди.
Шимди Къырымда олгъан ерли номерге теле фон ачмакъ ичюн Русиенинъ халкъара коды ве денъиштирильген ерли кодны ишлетмек керек.

Къырымгъа телефон ачмакъ ичюн телефон кодында биринджи ракъамны денъиштирильмели: `0` ерине `0073` (`065XXXXXXX` олгъан олса, шимди `007365XXXXXXX` олды).
Мобиль телефондан, Skype я да Viber ишлетильсе: `+7365XXXXXXX` олмалы.

Акъяргъа (Севастополь) телефон ачмакъ ичюн телефон кодында биринджи ракъамны денъиштирильмели: `0` ерине `0078` (`0692XXXXXXX` олгъан олса, шимди `0078692XXXXXXX` олды).
Мобиль телефондан, Skype я да Viber ишлетильсе: `+78692XXXXXXX` олмалы.

Къырым Русие къысмы оларакъ танылмагъаны себебинден, украин операторлары Къырымдаки русие кодларына денъиштирильген телефонлар иле багъламайлар.
Бу кодлар боюнджа кефалетли тек Skype ве Viber вастасы иле телефон ачмакъ мумкюн.

<a name="pay"></a>
### Тёлевлер ве эсапны толдурув

Къырымда банклар Visa я да MasterCard пластик картларны бермейлер.
Бунъа бакъмадан, «[Яндекс.Деньги](https://money.yandex.ru/)» эсабыны я да [QIWI](https://qiwi.com/) кисесини мустакъиль ачмакъ мумкюн.
Бу тёлев къурумы виртуаль MasterCard ве Visa картларындан файадаланып халкъара ёлланмалар япмагъа имкян бере.

Бу келишмесе, тёлевлер япмакъны Украинанынъ къыта къысмында яшагъан сойлары я да танышларына мураджаат этип, япмагъа мумкюн.

<a name="equipment"></a>
### Донатмалар ве сазлав

Интернет-телефонны компьютер, планшет смартфонда сазламакъ (настраивать) энъ кениш даркъалгъан усулдыр.
Бунынъ ичюн инструкциялар ве сазлав ярдымынен махсус SIP-клиент программасыны ерлештирмели.
Буны насыл япмакъ керек олгъаныны алякъа операторларнынъ малюматларындан бильмек мумкюн:

  - [Vega](http://www.vegatele.com/rus/for_home/phone/ip_phone)
  - [Укртелеком](http://my.ukrtelecom.ua/ua/group_ip/snsipphone/howto/)
  - [Атлантис Телеком](https://atelecom.biz/rus/configurations)
  - [Zadarma](https://zadarma.com/ru/support/instructions/)

Эсли адамлар ичюн айры вазиетлерде махсус код иле чалышкъан (тоновый набор) адий телефон иле файдаланмакъ имкяны бар.
Бунынъ ичюн VoIP-шлюз сатын алмакъ керек.
Бир тарафтан о интернетке, дигер тарафтан исе адий телефонгъа къошула.
Тешкерильген, ишанчлы VoIP-шлюзларны бирде-бир операторнынъ [IP-телефония ичюн донатмалар](http://www.vegatele.com/rus/for_home/phone/ip_oufit) саифесинде таныша билесиз.

Бойле донатма алмаздан эвель мытлакъа оператор я да мутехассыс иле меслеатлашынъ.

Интернет-телефонгъа къошулмакъ дигер чешитлери де бар, меселя, махсус WiFi-телефон сатын алмакъ я да кучюк АТСте (мини-АТС) бойле номерни сазламакъ.
